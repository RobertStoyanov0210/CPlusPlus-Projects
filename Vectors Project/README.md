# Въведение

За разлика от синтетичната геометрия, която е изградена върху набор от непротиворечащи си аксиоми, аналитичната геометрия изучава геометричните обекти с помощта на т.нар. Декартова координатна система, използвайки принципите на алгебрата и анализа. Аналитичната геометрия е основоположна за различни области на информатиката като например компютърна графика, линейно програмиране и др. Тя се изгражда върху основите на векторната алгебра и на координатния метод. Този метод се прилага за аналитичното представяне на точките, правите и равнините на тримерното евклидово пространство и за изследване на взаимното им разположение.

# Постановка

Да се напише програма на С++, която реализира функционалност за следните обекти в пространството: точка (Point), вектор (Vector), и триъгълник (Triangle), чрез класове и наследяване. Да се реализира йерархията: Vector, Triangle -> Point.



# Точка

Всяка точка P в тримерното координатно пространство се определя еднозначно от своите координати, които представляват наредена тройка реални числа (x, y,z). И обратно, всяка наредната тройка от реални числа съотвества на единствена точка в пространството при предварително избрана координатна система.

### Задача 1. 
 Да се реализира клас Point, който да предоставя средства за създаване на точка. За класа Point да се предефинира оператора ==, който проверява дали две точки съвпадат и ако съвпадат да връща true, а в противен случай false.



# Вектор

Всеки свободен вектор в тримерното координатно пространство се представя по единствен начин като линейна комбинация на базисните вектори i, j и k. Коефициентите в това представяне наричаме компоненти на вектора при фиксирана координатна система и представляват наредена тройка реални числа (x,y, z). Всеки свързан вектор в тримерното координатно пространство се определя еднозначно от две точки - начало A и край B. Ако точката A е с координати (xA, yA,zA), a B е	с координати (xB,yB,zB), то векторът → AB е с компоненти (xB − xA,yB − yA,zB − zA).

### Задача 2.
Да се реализира клас Vector, чиито обект може да се инициализира по два начина – или чрез три реални стойности или чрез две точки. Класът Vector да предоставя член-функции за:

*	изчисляване на дължина на вектор, която връща реалното число;

*	изчисляване на посока на вектор, която връща единичния вектор или хвърля изключение отпотребителски дефиниран клас заизключения VectorLengthException (наследява стандартния клас за изключения), ако дължината на вектора е нула;
 

*	проверка за нулев вектор, която връща true, ако x = y = z = 0 и false в противен случай;

*	проверка за успоредност на текущия вектор (x,y,z) и зададен вектор (v1,v2,v3), която връща true, ако x : v1 = y : v2 = z : v3 и false в противен случай. Тя хвърля изключение от тип VectorLengthException, ако един от двата вектора е с нулева дължина.

*	проверка заперпендикулярност на текущиявектор (x,y,z) изададен вектор (v1,v2,v3), която връща true, ако x.v1 + y.v2 + z.v3 = 0 и false в противен случай. Тя хвърля изключение от тип VectorLengthException, ако един от двата вектора e нулев вектор.

### Задача 3.
Нека с a = (x,y,z) означим текущия вектор от класа (this). Следните операции с вектори да се реализират като предефиниране на операция, като сами определите дали ще се предефинират като член-функции или като външни функции:

*	събиране на два вектора, чрез операция +, като резултат се получава отново вектор;

*	изваждане на два вектора, чрез операция −, като резултат се получава отново вектор;

*	умножение на вектор с реално число, чрез операция ∗, като резултат се получава отново вектoр;

*	скаларно произведение на два вектора, чрез операция ∗, като резултат се получава реално число;

*	векторно произведение на два вектора, чрез операция ∧ като резултатът е вектор;

*	смесено произведение на три вектора, чрез операция () с аргументи на операцията два вектора и резултат реално число. Така например за пресмятане на (u × v).w ще извиквамe операцията по следния начин u(v,w);



# Триъгълник

Друг геометричен обект е триъгълникът, който се дефинира еднозначно чрез три точки в пространството. При опит да се инициализира триъгълник, чрез точки, някои от които съвпадат, да се изхвърля изключение от тип EqualPointException - потребителски дефиниран клас, който наследява стандартния клас за изключения. EqualPointException съобщава на потребителя, кои са съвпадащите точки, причинили изключението. За класа Triangle да се дефинират член-функции за:



*	определяне вида на триъгълника;

*	намиране лицето на триъгълника;

*	намиране периметъра на триъгълника;

*	намиране медицентъра на триъгълника, като връща обект от тип Point;
